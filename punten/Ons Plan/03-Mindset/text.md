Volgens Abraham Maslow werken mensen volgens een hiërarchie van behoeften. Op de
meest basale manier verlangen we naar de goederen die essentieel zijn voor onze
overleving, inclusief voedsel, onderdak en veiligheid tegen fysieke aanvallen.
Wanneer aan deze basisbehoeften wordt voldaan, besteden we steeds meer tijd aan
andere verlangens, zoals liefde en gemeenschap. We doen kortom aan
zelfrealisering.

Wanneer iedereen profiteert van economische groei kunnen we allemaal aan
zelfrealisering doen. We zitten in deze staat continu in een mindset van
overvloed die ons gelukkiger maakt en ook meer open laat staan voor samenwerking
in ons land.

Naarmate steeds meer mensen in ons land echter economische angst zijn gaan
voelen en onder armoede zijn gaan lijden, zijn we echter langzaam in ons
politieke en maatschappelijke debat in een mindset van schaarste terechtgekomen.
Dit is logisch, omdat we als mensen het gevoel zijn gaan krijgen dat er steeds
minder economische groei te verdelen is, met als gevolg een gevecht om de
overgebleven economische baten.

Deze mindset maakt ons echter minder rationeel en meer emotioneel gedreven.
Minder gecontroleerd en meer impulsief. We ontwikkelen namelijk een
overlevingsdrang die ons vertelt dat er niet genoeg voor iedereen is, en dat als
iemand het bijvoorbeeld niet eens is met jou, hij of zij een gevaar is. Met als
gevolg meer verharde politieke en maatschappelijke debatten. Dit is echter niet
zo. In ons land is er genoeg voor iedereen. We zijn een van de rijkste landen
ter wereld. Het probleem is echter dat de welvaart die we samen hebben gecreëerd
niet meer bij ons terechtkomt, maar bijvoorbeeld bij de grote tech-bedrijven van
onze wereld.

Dit moet anders. Iedereen in ons land zou de mogelijkheid tot zelf-realisatie
moeten hebben, om risico’s te kunnen nemen voor de vooruitgang van Nederland,
wetende dat wij voor ze klaar staan als het misgaat.

Iedereen moet weer blij voor elkaar kunnen zijn als de ander vooruitgang boekt.
Juist omdat we weten dat wij deze mogelijkheden ook hebben en onze eigen weg
bewandelen. Of dit nu een geboren Nederlander is, of iemand die samen met ons
Nederland sterker gaat maken. Sterker met een mindset van overvloed.

Wij willen:

- Een vrijheidsdividend invoeren van 1.000 euro per maand zodat iedereen de
  vruchten kan plukken van onze rijkdom.
- De prestaties van Nederlanders elk jaar eren op een ceremonie in Den Haag. 
- Geen enkele Nederlander in economische angst laten leven
