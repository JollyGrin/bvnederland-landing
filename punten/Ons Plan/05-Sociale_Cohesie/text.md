Hoe veel vertrouwen er in onze samenleving aanwezig is heeft met alles te maken.
Het be√Ønvloedt onze economische groei, onze tripjes naar de supermarkt, het
aantal uren dat we vrijwilligerswerk doen, het draagvlak voor belastingen en nog
veel meer. De beste graadmeter om te zien hoe sterk onze samenleving is, is door
te kijken naar het vertrouwen wat er tussen Nederlanders bestaat en ook het
vertrouwen die Nederlanders in onze overheid hebben. Dit vertrouwen is namelijk
belangrijk en ook niet iets wat na licht gestegen koopkrachtplaatjes verandert.

Vertrouwen is namelijk niet iets rationeels wat op cijfers is gericht, maar een
gevoel dat ontstaat wanneer we merken dat onze buurt het beter is gaan doen, of
als we perspectief zien op een betere toekomst voor ons land en onze kinderen.
Het is een gevoel dat ontstaat wanneer je het gevoel hebt dat de mensen die ons
leiden dezelfde doelen als ons hebben.

Toch is dit vertrouwen gedaald. In 2017 zeiden 62% van de mensen dat ze
vertrouwen in de medemens hadden. Slechts 40,8 procent zei vertrouwen te hebben
in de politiek. Allebei cijfers waarin grote verschillen bestaan als we de
sociaal-economische achtergrond van iemand meewegen.

Dit moeten we verbeteren. Zonder dit vertrouwen is het namelijk niet mogelijk
als land samen ergens naar toe te werken, of politiek beleid te voeren waar wij
ons allemaal in kunnen vinden. In een toekomst waarin meer een meer gebieden in
Nederland kunnen gaan krimpen door wegvloeiende kansen onder invloed van
automatisering kan dit vertrouwen alleen maar meer gaan dalen, met grotere
sociale en politieke afstanden als gevolg. We zullen elkaar steeds minder gaan
begrijpen.

Zonder dit begrip is een voorwaartse samenleving en politiek echter niet
mogelijk. Het is hoog tijd dit vertrouwen terug te winnen. Tijd om de mens eerst
te plaatsen.

Wij willen:

- __Vrijheidsdividend__ van 1.000 euro per maand invoeren die het vertrouwen in
  onze instituties en tussen Nederlanders zal vergroten.
- Investeren in de __leefbaarheid__ van krimpgebieden in Nederland
- Nederlands __uitwisselprogramma__ waarin Nederlandse leerlingen een periode
  tijdens schooltijd door het land zullen reizen om in contact te komen met alle
  delen van de samenleving
- __Kunsten__ stimuleren
- Menselijk bbp waarin we andere factoren in onze samenleving verwerken zoals
  levensverwachting, vertrouwen tussen mensen, uren vrijwilligerswerk, mentale
  depressies etc.
- Vaderschapsverlof verlengen en de __familie__ op andere manieren versterken
  met onder andere het vrijheidsdividend. Hierdoor zullen mensen weer het
  optimisme hebben een gezin stabiel te starten en ook het gezinsleven
  verbeteren van tienduizenden families in Nederland.
