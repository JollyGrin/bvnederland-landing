Onze economie groeit al tijden vrij goed. Echter wordt niet meer de vraag
gesteld waar we als Nederland zijnde naar toe willen. Waar is deze groei voor
bijvoorbeeld? Wat zijn onze doelen en ambities voor de toekomst? Hoe gaan we de
uitdagingen en kansen van kunstmatige intelligentie omarmen?

Daarnaast is onze economie nooit helemaal bekomen van de economische crisis in
2008 door onder andere vele bezuinigingen in de publieke sector, stagnerende
inkomens bij mensen en het instandhouden van een bureaucratisch systeem die met
teveel regels de economische dynamiek en investeringen ontmoedigt.

In tijden van crisis moeten we naar elkaar toe trekken als land en mensen juist
een steun in de rug geven, opdat ze vervolgens mee kunnen helpen aan de
wederopbouw van onze economie. Een groei waarvan iedereen profiteert. Dat is
echter niet gebeurd na de crisis. Als beweging willen wij een nieuwe richting
geven aan onze economie, onder andere met een nieuw voorwaarts bbp die eerst
naar de gezondheid van onze mensen en samenleving kijkt, in plaats van enkel
naar groei in cijfers. Als onze mensen en samenleving namelijk goed functioneert
volgt de economie vanzelf.

Het eerste wat we zullen doen is alle mensen in Nederland een fikse
koopkrachtstijging geven met het vrijheidsdividend van 1.000 euro per maand. Dit
geld zal door de economie blijven circuleren, met als gevolg niet alleen meer
economische groei, maar ook meer ondernemerschap, innovatie en economische
dynamiek. Bedrijven zullen weer mensen durven aannemen, jonge mensen zullen hun
start-ups kunnen boosten en mensen in ons land kunnen meer risico’s nemen door
bedrijven op te starten. Ze hebben tenslotte 1.000 euro per maand. Als het
misgaat staan wij voor ze klaar.

Daarnaast is dit vrijheidsdividend belangrijk om onze economie voor te bereiden
op de exponentiële ontwikkeling die kunstmatige intelligentie nu aan het
doormaken is. Elke Nederlander die door deze ontwikkelingen zijn loon ziet dalen
of zijn baan verliest moet niet alleen een financiele vloer hebben om op te
staan, maar ook onderhandelingsmacht om ‘nee’ te kunnen zeggen tegen een
werkgever die hen niet goed behandelt. Dat is een Nederland waarin wij willen
wonen. Een Nederland dat zich actief voorbereidt op de toekomst en mensen
bestaanszekerheid geeft. Een Nederland die ook de kansen aanpakt die technologie
biedt door tech-hubs zoals Eindhoven te laten groeien.

Wij willen:

- __Vrijheidsdividend__ van 1.000 euro per maand voor elke Nederlander om
  ondernemerschap te bevorderen, bestaanszekerheid voor mensen te garanderen en
  de economie aan te zwengelen. Ook zal het mensen juist stimuleren meer te
  werken omdat werken nu zal lonen.
- Voorwaarts __bbp__ die menselijke waarden voor economische waarden stelt door
  ook onze levensverwachting, mentale gezondheid of het aantal uren
  vrijwilligerswerk mee te nemen.
- Meer __investeringen__ in onze economie stimuleren. Er wordt nu veel te veel
  op de plank gehouden door grote bedrijven en fondsen. Dit doen ze onder andere
  omdat ze geen kansen zien. Wij zullen deze kansen bieden, in plaats van
  belastingverlagingen te geven die vaak geen substantieel effect hebben op het
  gedrag van bedrijven.
- Versimpeling belastingstelsel zodat werken weer gaat lonen. Ook willen we
  overbodige regulering weghalen zodat bedrijven mensen makkelijker kunnen
  aannemen.
